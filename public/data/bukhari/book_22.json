{
  "id": 22,
  "number": 22,
  "title": "КИТОБИ САҶДАИ САҲВ",
  "chapters": [
    {
      "number": 1,
      "title": "Агар касе панҷ ракаат бихонад",
      "hadiths": [
        {
          "number": 631,
          "full_text": "Аз Абдуллоҳ ибни Масъуд (р) ривоят аст, ки Паёмбари Худо (с) намози пешинро панҷ ракаат адо намуданд. Касе аз эшон пурсид. Оё бар намоз зиёд шудааст? Фармуданд: “Чаро, чӣ шудааст?” Он шахс гуфт: Намозро панҷ ракаат хондед. Ва (Паёмбари Худо (с) баъд аз ин, ки салом дода буданд, ду саҷда барои саҳв анҷом доданд."
        }
      ]
    },
    {
      "number": 2,
      "title": "Касе, ки дар вақти намоз хондан бо вай сӯхбат шуда ва ӯ ба дасти худ ишора намуда ва гӯш кардааст",
      "hadiths": [
        {
          "number": 632,
          "full_text": "Аз Умми Салама (р) ривоят аст, ки гуфт: Аз Паёмбари Худо (с) шунидам, ки аз хондани ду ракаат намоз баъд аз аср наҳй фармуданд. Ва чун дидам, ки худашон он ду ракаатро мехонанд, духтаракеро аз байни занҳое, ки аз мардуми Ансор наздам нишаста буданд, фиристода, барояш гуфтам: Назди Паёмбари Худо (с) рафта ва бигӯ: Ё Расулаллоҳ, маро Умми Салама фиристодааст ва мегӯяд шумо аз хондани ду ракаат намоз баъд аз намози аср наҳй фармуда будед, ва тавре, ки мебинем, худи шумо он ду ракаат намозро мехонед ва агар ба дасти худ ишора намуданд, аз наздашон дур шав. Он духтарак рафт ва он чиро ба вай гуфта будам, анҷом дод ва чун Паёмбари Худо (с) ба дасти худ ишора намуданд, аз наздашон дур шуд ва баъд аз ин, ки аз намоз фориғ шуданд, фармуданд: “Эй духтари Абӯумайя, аз ду ракаат баъд аз аср пурсон намудӣ ва чун мардуме аз қабилаи Абдулқайс омада ва маро аз хондани ду ракаат намоз баъд аз фарзи пешин ба худ машғул намуда буданд, он ду ракаат намозро ҳоло мехонам.”"
        }
      ]
    }
  ],
  "total_chapters": 2,
  "total_hadiths": 2,
  "unique_hadith_numbers": 2
}
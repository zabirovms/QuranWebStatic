{
  "id": 35,
  "number": 35,
  "title": "КИТОБИ САЛАМ пардохти пешакӣ",
  "chapters": [
    {
      "number": 1,
      "title": "Салам дар паймонаи маълум",
      "hadiths": [
        {
          "number": 1049,
          "full_text": "Аз Ибни Аббос (р) ривоят аст, ки гуфт: Паёмбари Худо (с) ба Мадина омаданд ва мардум муқобили мева барои як сол ва ду сол пули пешакӣ медоданд. (Дар ин замина) фармуданд: «Касе, ки муқобили хурмо пули пешакӣ медиҳад, дар муқобили паймонаи маълум ва вазни маълум бидиҳад». Ва дар ривояти дигаре аз Ибни Аббос (р) омадааст, ки Паёмбари Худо (с) фармуданд: «Ва дар муддати маълум»."
        }
      ]
    },
    {
      "number": 2,
      "title": "Салам дар чизе, ки аслаш дар назди шахс мавҷуд нест",
      "hadiths": [
        {
          "number": 1050,
          "full_text": "Аз Ибни Абӯавфо (р) ривоят аст, ки гуфт: Моён дар замони Паёмбари Худо (с) ва замони Абӯбакр ва Умар (р) дар гандум, ҷав ва кишмиш ва хурмо пули пешакӣ медодем."
        },
        {
          "number": 1051,
          "full_text": "Ва аз Ибни Абӯавфо ривояти дигаре омадааст, ки гуфт: Ба зироаткорони аҳли Шом дар муқобили гандум, ҷав ва равған ба паймонаи маълум ва вазни маълум пули пешакӣ медодем. Касе гуфт: Ин муомиларо бо касоне мекардед, ки асли мол назди онҳо мавҷуд буд? Гуфт: Аз инҳо дар ин маврид намепурсидем."
        }
      ]
    }
  ],
  "total_chapters": 2,
  "total_hadiths": 3,
  "unique_hadith_numbers": 3
}